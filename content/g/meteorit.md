+++
title = "Asteroid, cometă, meteoroid, meteorit"
author = ["Claudiu"]
draft = false
+++

**ASTEROID**, _asteroizi_, s.m. -- Corp ceresc, natural, cu o formă neregulată, care se află pe orbita Soarelui și care nu îndeplinește criteriile pentru a fi numit _planetă_ sau _planetoid_ (sinonim cu _planetă pitică_)[^fn:1]. Asteroizii sunt în general obiecte inerte, alcătuite din material non-volatil, cu conținut de silicați, fier și cantități relativ scăzute de gheață, care orbitează Soarele pe o traiectorie în general aflată în interiorul lui Jupiter (orbită aproape circulară, excentricitate aproapiată de 0), unde s-au și format[^fn:2].

**COMETĂ**, _comete_, s.f -- Corp ceresc, natural, în general activ, alcătuit în princial din gheață, format undeva după orbita lui Neptun, cu o orbită în jurul Soarelui care are o excentricitate relativ ridicată (dar în general mai mică decât 1)[^fn:3]. NB: distincția dintre asteroid și cometă nu este una foarte clară, existând corpuri care prezintă caracteristici din ambele clase (asteroizi activi, comete latente, comete din centura de asteroizi, asteroizi perturbați etc).

**METEOROID**, _meteoroizi_, s.m -- Obiect natural, solid, cu dimensiuni cuprinse între 10 μm și 1 metru, care se mișcă în spațiul interplanetar; obiect primar sau derivat din fragmentarea unor corpuri cerești mai mari[^fn:4]. Cuvântul este preluat din limba engleză pentru că nu are un echivalent în limba română prezent în "Dicționarul explicativ al limbii române" (DEX, 2016).

**MICROMETEOROID**, _micrometeoroid_, s.m. -- Un _meteoroid_ cu dimensiuni cuprinse între 10 μm și 2 mm[^fn:5].

**METEORIT**, _meteoriți_, s.m. -- Obiect natural, solid, cu dimensiuni mai mari de 10 μm, derivat dintr-un corp ceresc, care a fost transportat prin mijloace naturale de la corpul ceresc din care s-a format, spre o regiune situată în afara câmpului gravitațional al corpului respectiv, și care ulterior a lovit un alt obiect natural (corp ceresc) sau artificial, cu dimensiuni mai mari. Procesele (meteorologice) de alterare nu afectează statutul meteoritului, atâta timp când în urma acestor procese rămân, într-o oarecare măsură, mineralele sau structura originale (cu alte cuvinte, pentru ca un obiect să fie denumit meteorit, un fragment din acesta trebuie să poată fi recuperat de pe suprafața obiectului pe care l-a lovit). Un obiect își pierde statutul de meteorit dacă este incorporat într-un alt obiect, mai mare, care devine acesta din urmă un meteorit[^fn:6]. Meteorit lunar (selenar) sau meteorit marțian înseamnă un meteorit care provine de pe Lună sau, respectiv, de pe Marte, nu meteoriți găsiți pe suprafața Lunii sau, respectiv, planetei Marte.

**MICROMETEORIT**, _micrometeoriți_, s.m. -- Un meteorit cu dimensiuni cuprinse între 10 μm și 2 mm[^fn:7].

**METEOR**, _meteori_, s.m. -- Fenomen luminos produs de trecerea unui obiect prin atmosferă, care generează incandescență datorită interacțiunii cu gazele din jurul său[^fn:8].

[^fn:1]: <https://doi.org/10.1007/978-3-642-11274-4_116>
[^fn:2]: <https://doi.org/10.1098%2Frsta.2016.0259>
[^fn:3]: <https://doi.org/10.1098%2Frsta.2016.0259>
[^fn:4]: <https://onlinelibrary.wiley.com/doi/full/10.1111/j.1945-5100.2009.01009.x>
[^fn:5]: <https://onlinelibrary.wiley.com/doi/full/10.1111/j.1945-5100.2009.01009.x>
[^fn:6]: <https://onlinelibrary.wiley.com/doi/full/10.1111/j.1945-5100.2009.01009.x>
[^fn:7]: <https://onlinelibrary.wiley.com/doi/full/10.1111/j.1945-5100.2009.01009.x>
[^fn:8]: <https://onlinelibrary.wiley.com/doi/full/10.1111/j.1945-5100.2009.01009.x>